---
title: Sāksim kodēt!
description: Kā sagatavot darba vidi un izveidot pirmo projektu.
layout: default
parent: Programmēšana
nav_order: 0
has_children: false
ikona: vscodelogo.png
---

### Teksta redaktora un interpretatora uzstādīšana

Lai sāktu programmēt, tev nepieciešams: 
* teksta redaktors, kas ļauj rakstīt kodu
* kompilators vai interpretators, kas pārtulko uzrakstīto kodu, lai datora procesors to saprastu

Izmantosim teksta redaktoru Visual Studio Code un Python interpretatoru!

Visual Studio Code (sauksim to par VS Code) nodrošina ļoti plašu valodu atbalstu un daudz dažādus paplašinājumus *(extensions)* raitākam darbam.

Iesākumā lejupielādē instalācijas pakotnes [Python interpretatoram](https://www.python.org/downloads/) un teksta redaktoram [VS Code](https://code.visualstudio.com).

Atver Python instalācijas pakotni!

Obligāti atzīmē opciju **Add Python 3.x to PATH**, citādi VS Code neredzēs interpretatoru!
{: .alert .alert-danger}

![python-installer](/media/python-installer.jpg)

Spied **Install Now** un uzgaidi, kamēr instalācija būs pabeigta! Aizver instalācijas logu!

Atver VS Code instalācijas pakotni un, sekojot instrukcijām, uzstādi savā datorā!

Ja viss izdevās veiksmīgi, vari atvērt koda redaktoru un ieraudzīsi sākuma ekrānu.

![vscode-window](/media/vscodewindow.jpg)

Atvērsim **Extensions** sadaļu un uzstādīsim Python atkļūdotāju! Vari izmantot meklētāju!

![extension](/media/extension.jpg)

Izveidosim datorā mapi jaunajam programmas projektam, nosauksim to *HelloWorld*.

![helloworld](/media/helloworld.jpg)

Teksta redaktorā atvērsim izveidoto mapi, izmantojot taustiņu kombināciju `Ctrl + K + O` vai opciju **Open Folder**!

Mapē izveidosim jaunu failu ar nosaukumu **helloworld.py**!

Svarīgi norādīt faila paplašinājumu! Python failiem tas ir .py, taču citām valodām tas varētu būt, piemēram, .cpp vai .js.
{: .alert .alert-warning}

![create-file](/media/create-file.jpg)

Pievienosim koda rindiņu!

![first-line](/media/firstline.jpg)

Un iedarbināsim programmu, izmantojot taustiņu `F5`! No izlecošā saraksta izvēlamies Python File!

Ja viss izdevās, terminālī ieraudzīsi tekstu **Hello World!**

![terminal](/media/terminal.jpg)

Tagad vari doties savā programmēšanas piedzīvojumā!

VS Code ērti lietot arī veidojot mājas lapas! Tādā gadījumā tev tukšā mapē jāizveido `index.html`, `style.css` un `script.js` faili!
{: .alert .alert-warning}











